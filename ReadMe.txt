NOT DONE!!! Kan ikke spilles i dets nuværende stadie. 

Fiktiv kunde:

Skal have bygget og udviklet en applikation over brætspillet ’Pandemic’. 
Spillet skal udvikles med en visuel/grafisk grænseflade så alle er helt med på hvad der sker i spillet. Al interaktion vil i første omgang skulle ske fra én computer, så spillerne skal skifte tur ved pc’en mellem sig.  
I version 1.0 er det ikke nødvendigt med en mulighed for at gemme eksisterende spil og kunne spille færdig senere, men det vil være fordelagtigt for spillet som helhed på sigt.
Spillet skal være et visuelt verdenskort med 46 byer sat ind i form af ’’cirkler’’, mellem flere af disse byer vil være linjer der viser hvilken mulighed en spiller/virus har for at rykke. Byerne fungerer derfor som spillets felter som både kan have ’’virus’’, et forskningscenter og/eller en spiller på.
I hver runde trækkes der bykort fra to forskellige bunker. Den ene bunke er til spillerne som de skal bruge til at samle 4-5 (afhængig af karakter) ens farvekort så de kan bygge et forskningscenter og lave en vaccine. Dog er der 3-6 pandemikort i blandt, som har til hensigt at bringe yderligere vira på spillet. Disse kort definerer samtidig spillets sværhedsgrad. Den anden bunke sætter virus på kortet, når en by trækkes vil dets felt få tildelt 1 virus. Når et felt har 3 vira af samme farve har feltet opnået sit max (for den farve). Får feltet yderligere vira af samme farve vil den nu lave et udbrud og give alle byer i tilknytning (linjer der rammer byen) 1 virus. Spillet slutter når der har været 8 udbrud, en virus har brugt alle dets brikker (24) eller spillerne er nået til bunds i deres bunke af bykort mm.

Spillet skal kunne håndtere 2-4 spillere med forskellige karakterer/features, det vil sige, at hver karakter skal kunne indeholde én specifik evne som gør dem gavnlige for spillet. F.eks. kan Doktoren udrydde alle virus af samme farve på én gang når han befinder sig på samme felt som virussen.
Der skal være et overblik for spillerne, så alle kan følge med i hvis tur det er, hvor mange bykort er der tilbage osv.
I spillet er der følgende:
48 bykort, 6 epidemikort og 5 begivenhedskort (bunke til spillere)
48 infektionsbykort (bunke til vira)
6 forskningsstationer
7 forskellige karakterer
Doktor 
- Fjerner alle kuber virus af en farve ved behandling
- Fjerner automatisk alle virus i byen du står, når en vaccine er fundet
Virolog
- Behøver kun 4 kort af samme farve for at finde en vaccine
Ingeniør
- Kan bruge en handling på at bygge et forskningscenter i byen du står i (uden brug af bykort)
- Må én gang hver runde flytte fra et forskningscenter til enhver anden by vha. ethvert bykort
Forsker
- Må give 1 bykort når du vidensdeler. Det skal ikke passe til byen du står i
Koordinator
- Må flytte en anden spillers brik som din egen
- Brug en handling på at flytte en spiller til en by med en anden spiller i
Analytiker
- Brug en handling på at lægge et brugt begivenhedskort til rollekortet
- Når begivenhedskortet spilles fjernes det helt fra spillet, højest ét kort på rollekortet ad gangen. Begivenhedskortet tæller ikke med i spillerens kort
Karantænespecialist
- Beskytter byen du er i, og alle byer direkte forbundet til denne imod udbrud og imod at få lagt yderligere vira på 

